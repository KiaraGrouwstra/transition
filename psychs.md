In het Pakketadvies 2007 ([link](https://www.zorginstituutnederland.nl/binaries/zinl/documenten/adviezen/2007/03/27/pakketadvies-2007/Pakketadvies+2007.pdf)) stelt het Zorginstituut Nederland (ZiNL, voormalig CvZ) dat ze de WPATH richtlijnen volgen, maar zeggen vervolgens dat psychologische evaluatie vooraf een vereiste is (bij 1.I.4, p.67):
> Een zorgvuldige selectie van patiënten, psychologische evaluatie vooraf, behandeling door een multidisciplinair team, voorafgaande proefbehandeling en geprotocolleerde follow-up blijven een vereiste.

Waar dit in eerste instantie klinkt als een mooi rijtje kwaliteitseisen, is dit helaas niet het geval.
Waar 'kwaliteit' vanuit de vraag van de patient gemeten zou dienen te worden,
dient de verplicht-stelling van deze punten helaas niet de patient zelf:
<!-- - Een 'zorgvuldige selectie van patiënten' klinkt alsof het ZiNL een significant deel van de aanmeldingen voor transgender zorg als niet _valid_ zou beschouwen. Er lijkt echter geen bewijs te zijn die deze redenering zou onderbouwen. -->
- De _psychologische evaluatie vooraf_ klinkt als een redelijke check om te bevestigen of iemand inderdaad transgender is. En de [DSM](https://www.psychiatry.org/psychiatrists/practice/dsm) biedt duidelijke criteria om te beoordelen of iemand gender-dysfoor is. Echter, iemand hierop checken is [vrij eenvoudig](https://forms.gle/minK4NJLVEKuhALKA), en er is al gauw per definitie aan deze criteria voldaan tegen de tijd dat iemand bij een gender-kliniek aanklopt. Desalniettemin worden deze evaluaties in de praktijk al gauw tot een half jaar of langer uitgerekt, in plaats van gewoon de daadwerkelijke check te doen om vervolgens simpelweg de gevraagde zorg te leveren.
- De eis van behandeling _door een multi-disciplinair team_ wordt gebruikt om lossere samenwerkingsverbanden van dekking uit te sluiten en een bottleneck in de zorg te creeren --- zie [`multi-disciplinary.md`](./multi-disciplinary.md).
<!-- - voorafgaande proefbehandeling -->
<!-- - geprotocolleerde follow-up -->

Om de zorg ten dienste van de patient te stellen dienen kwaliteitseisen in onze opinie dan ook enkel in overleg met transgender-organisaties opgesteld te worden, zoals in dit geval bv. [TransVisie](https://www.transvisie.nl/) en [TNN](https://www.transgendernetwerk.nl/).

Wat dit voorkomt is het huidige risico, dat verzekerings-lobby's onder het excuus van kwaliteitseisen de zorg-levering afknijpen om zelf minder dekking te hoeven leveren.

## Pathologisatie

Een andere aanleiding voor deze paternalistische opinie van het ZiNL volgt uit het idee dat transgenderschap een psychische stoornis is, en als dusdanig behandeld dient te worden.
Geen enkele transgender organisatie deelt dit standpunt met het ZiNL.
Zo schrijft Transgender Netwerk Nederland hierover als volgt ([link](https://www.transgendernetwerk.nl/dossiers/zorg/)):

> Een ander probleem is de indeling van de zorgbehoefte van transgender personen in diagnostische handboeken. Zo wordt in de DSM-V, het handboek voor psychologen en psychiaters, gesproken over genderdysforie. In het handboek van artsen, ICD-11, wordt het transgender zijn gezien als psyschische stoornis. Activisten wereldwijd maken zich op dit moment hard voor verandering van deze indeling, zodat transgender personen niet meer als psychisch gestoord worden gezien.

> Wil je meer weten over de internationale strijd tegen depathologisering? Kijk dan op de website van [Transgender Europe](http://tgeu.org/issues/health_and_depathologisation/depathologisation-health_and_depathologisation/).

Binnen de transgender community zelf (evenals in de meeste andere kringen zonder winst-motief) wordt pathologisatie (aka 'transmedicalism') als een sociaal volledig onacceptabel standpunt geacht ([1](https://www.reddit.com/r/ContraPoints/comments/diy1d7/transmedicalist_rhetoric_is_not_allowed_in/), [2](https://rationalwiki.org/wiki/Transmedicalism), [3](https://gender.wikia.org/wiki/Transmedicalist), [4](https://www.pride.com/firstperson/2019/10/21/what-does-contrapoints-controversy-say-about-way-we-criticize)).

## Spijt

Een veelgebruikt argument door ziekenhuizen voor de 'gatekeeping' van transgender zorg door psychologen is het idee dat eventuele latere spijt voorkomen dient te worden. Echter, hier zijn verscheidene tegenargumenten op:
- Het aantal mensen dat na een transitie spijt betoont is in de praktijk niet hoger ([link](https://l.facebook.com/l.php?u=https%3A%2F%2Fpowersfamilymedicine.com%2Fs%2FHealthcare-of-the-Transgender-Patient-V60.pptx%3Ffbclid%3DIwAR0MEAgazwoH4GGjpxYtPiBdJUiVDknmeOaoPUrfD48xoaEO7nUozgo2k3k&h=AT1Y2TaGrMcDy3OHkn7ktdxP_uUquRcYP5BHg6b8RDdR3WThri7-gHA8RNrkRbIJ1sS2fQJer_PP8rRYGUjyWPk9i7RA5yh9HJ1LOAyvTDdHD5GjpFW5cj7Om0RTVR6rFRHyJ-6oVeH_jVZe4LAR7uHxwnUl0C7Srx_xxNSF_96zl3kPCPXEqHUtQ5L0JFtuaiLYuX9LJqFPVAQMXBvxDfQNGPKSec9L2XgM46MMFi3mfZr0U6hi1DX8JaR5a1S-39cyDbyyIjCwCaQ2chWMNoCdTYNsK7HHJWi6F7s_KF9_5WSZCVmLnMJ4-JC2IVedSyEb5Rth2jf1T8DNCEojRtgQf9zrknGaDcugWM9QXdj-IIzm43kqIep8mfXrjiY3FL19Sy_jvpZjjVjmW0wtzP8K31PJsu6KwKXYHhBJhGB8noniEH7LC9dEtywkQqMA7JsYETGIHh4iIZV52JgeGxIELuSjns7fxwQjLyE-7IApU0dzifSJK9dd6un9qJ7PTMHhzoIrUTpe_sgDfKPL8KNjEQA6kdFaJhmEkbmGN_nLyjH4q65VL-m1tPE3-t30xChghSUG-7fv5nnaC1Krbi4gICpNmM69afbDS4LIaATZis7ahPicFKgiqD8), slide 23) dan die voor bv. oog-laser behandelingen.
- Hormoon-behandeling gaat dermate langzaam dat om enige vooruitgang te boeken iemand een jaar lang dag in dag uit 'ja' moet oordelen op de beslissing om weer een pilletje te slikken. Tegen de tijd dat men enige significante vooruitgang zal zijn, dan moet deze persoon dus al zeer verzekerd van hun zaak zijn.
- Hiernaast zijn de effecten van hormoon-therapie veelal omkeerbaar, en is het voor de enkele trans vrouw die weer in detransitie gaat altijd nog een optie om d.m.v. b.v. mastectomie weer van haar borsten af te komen. Iets soortgelijks geldt voor trans mannen die weer in detransitie gaan en hun nieuwe haargroei alsnog kunnen laten verwijderen.
- Desondanks voeren de ziekenhuizen deze 'gatekeeping' al uit op het niveau van de intake, waar pas de geslacht-bevestigende operatie pas een eenmalige lastig-omkeerbare beslissing betreft.
