Stelling: laser ontharing van regio's buiten het gelaat en de schaamregio voor transgender vrouwen dienen met goedkeuring van een medisch specialist door de verzekering uit het basis-pakket vergoed te worden.

Redenering:
1. Verzekeringen vergoeden voor laser ontharing nu alleen gelaat/schaamregio ([link](https://www.zorginstituutnederland.nl/publicaties/standpunten/2008/09/22/epilatie-bij-transseksuelen-van-perineo-scrotaal-vaginaal-gebied-en-gezicht-en-hals-is-een-te-verzekeren-prestatie-romp-en-ledematen-in-de-regel-niet)). Dit bepalen ze o.b.v. Besluit zorgverzekering ([Bzv 2.4](https://wetten.overheid.nl/jci1.3:c:BWBR0018492&hoofdstuk=2&paragraaf=1&artikel=2.4&z=2020-01-01&g=2020-01-01) -> lid 1b) aan de hand van welke laser regio's ze als 'verminking' tellen. Voor lichaamsbeharing wil ZiNL hier niet van spreken daar (p.3):
- > Door de hormoonbehandeling, waarmee een start wordt gemaakt bij aanvang van de real-life-experience, treedt na 6 tot 12 maanden een vermindering van de haargroei op. Dat geldt vooral voor de beharing van romp en ledematen.
  - Dit argument neemt aan dat elke transgender vrouw (1) in hormoon-therapie wil, en (2) deze de lichaamsbeharing in alle gevallen voldoende reduceert. Wij zij van mening dat niet alle gevallen hetzelfde zijn, en dit oordeeldient te worden gemaakt door een medisch specialist op het niveau van de individuele patient, in plaats van alle gevallen bij voorbaat over één kam te scheren.
- > Bovendien zijn de romp en de ledematen over het algemeen in het dagelijks verkeer goed te camoufleren met kleding.
  - Deze redenering is echter in strijd met het perspectief van onze regering, een standpunt dat ook Zorginstituut Nederland (ZiNL, voormalig CvZ) zelf overgenomen heeft voor borst agenesie/aplasie bij transgender vrouwen ([link](https://www.zorginstituutnederland.nl/publicaties/adviezen/2016/03/31/advies-uitbreiding-basispakket-zvw-met-enkele-behandelingen-van-plastisch-chirurgische-aard-en-medisch-noodzakelijke-circumcisie) -> 2.3 p.14):
    - > Verder is van belang dat het plaatsen van een borstimplantaat na amputatie van de borst op dit moment wel in het basispakket zit. De regelgever vindt kennelijk dat, ondanks dat er voldoende mogelijkheden zijn om met behulp van kleding en eventueel een uitwendige borstprothese het ontbreken van een borst/borsten te verhullen, vrouwen die een borstamputatie hebben ondergaan de borstreconstructie (bijv. door plaatsing van een borstprothese) vanuit de basisverzekering vergoed moeten krijgen. Agenesie/aplasie van de borst kan qua ernst op een lijn worden gesteld met een gehele amputatie van de borst. Gezien deze parallel, ligt het dan ook naar onze mening in de rede voor agenesie/aplasie van de borst dezelfde vergoedingsstatus te realiseren.

2. Ook ZiNL leest de term 'verminking' uit het Bzv dus niet letterlijk -- het gaat om de achterliggende bedoeling van het Bvz.

3. ZiNL heeft de criteria voor dekking van uitgezet in een advies uit 2016 ([link](https://www.zorginstituutnederland.nl/publicaties/adviezen/2016/03/31/advies-uitbreiding-basispakket-zvw-met-enkele-behandelingen-van-plastisch-chirurgische-aard-en-medisch-noodzakelijke-circumcisie), bij 1.1 op p.9): noodzakelijkheid, effectiviteit, kosteneffectiviteit en uitvoerbaarheid. Noodzakelijkheid (1.2) wordt weer opgedeeld in medische noodzakelijkheid tegenover het verzekeringsperspectief. Het omstreden criterium voor bovenstaande ontharing is medische noodzakelijkheid. Deze licht ZiNL er als volgt toe (1.2):
- > Medische noodzakelijkheid wil zeggen dat het om medisch noodzakelijke behandelingen moet gaan en dus niet om behandelingen die om louter cosmetische of religieuze redenen worden gedaan.

4. Het is ook in deze context dat we [Bzv 2.4](https://wetten.overheid.nl/jci1.3:c:BWBR0018492&hoofdstuk=2&paragraaf=1&artikel=2.4&z=2020-01-01&g=2020-01-01) lid 1b lezen (1.2):
- > Deze wettelijke criteria hebben tot doel te regelen dat de behandeling van afwijkingen in het uiterlijk alleen onder de basisverzekering valt als er een medische noodzaak voor behandeling is (en dus niet een louter cosmetische of religieuze reden) en de afwijking zodanig is dat deze als ernstig kan worden aangemerkt.

5. Andere cases waarin ze medische noodzaak tegenover cosmetisch doel als criterium nemen:
  - In een zaak uit 2018 (autologe vettransplantatie aka AFT) maken ze een soortgelijk oordeel ([link](https://www.zorginstituutnederland.nl/publicaties/standpunten/2018/08/01/autologe-vettransplantatie-lipofilling-bij-partiele-defecten-van-de-borst) -> 1/2 -> 4.3):
    - > De bepalingen over behandelingen van plastisch chirurgische aard zijn bedoeld om te regelen dat behandelingen die het uiterlijk betreffen en die een louter cosmetisch/verfraaiend doel hebben, uitgesloten zijn van het basispakket van de Zorgverzekeringswet (Zvw). Dit is geregeld in artikel 2.4 van het Besluit zorgverzekering (Bzv).
  - In een ZiNL positie over de lower body lift (2009, [link](https://www.zorginstituutnederland.nl/publicaties/standpunten/2009/11/16/plastische-chirurgie-ter-verbetering-van-de-lichaamscontour-zoals-de-lower-body-lift-bij-patienten-met-extreem-gewichtsverlies-is-een-te-verzekeren-prestatie)) wordt het bepalende criterium voor plastisch chirurgische ingrepen als dusdanig toegelicht: er wordt niet alleen gekeken naar of iets als verminking telt, maar tevens naar medische noodzaak (-> zoek 'noodza').
  - In het advies uit 2016 wordt voor circumcisie o.b.v. deze redenering ook expliciet gemaakt dat dit criterium zwaarder weegt dan een letterlijke lezing van [Bzv 2.4](https://wetten.overheid.nl/jci1.3:c:BWBR0018492&hoofdstuk=2&paragraaf=1&artikel=2.4&z=2020-01-01&g=2020-01-01) lid 1b ([link](https://www.zorginstituutnederland.nl/publicaties/adviezen/2016/03/31/advies-uitbreiding-basispakket-zvw-met-enkele-behandelingen-van-plastisch-chirurgische-aard-en-medisch-noodzakelijke-circumcisie), bij 1.6 op p.12):
    - > De regels voor behandelingen van plastisch chirurgische aard zijn niet van toepassing op circumcisie. Een dergelijke ingreep wordt immers niet om cosmetische reden gedaan. Wel geldt uiteraard ook voor circumcisie dat deze – indien gedaan vanwege religieuze/culturele redenen – niet vanuit het basispakket behoort te worden vergoed. Daarom is ook voor dit onderwerp relevant om na te gaan wanneer er sprake is van medisch noodzakelijke circumcisies en of deze goed zijn af te bakenen van de circumcisie die vanuit een religieus/cultureel oogmerk wordt uitgevoerd.

6. Voor transgender zorg hanteert ZiNL de [richtlijnen van WPATH](https://wpath.org/publications/soc) ([link](https://www.zorginstituutnederland.nl/publicaties/standpunten/2008/03/25/zorg-in-verband-met-transseksualiteit-die-niet-in-een-gespecialiseerd-centrum-wordt-verricht-moet-voldoen-aan-de-internationale-richtlijn-en-onder-regie-staan-van-een-deskundige-psychiater-psycholoog)):
- > In het [Pakketadvies 2007](https://www.zorginstituutnederland.nl/binaries/zinl/documenten/adviezen/2007/03/27/pakketadvies-2007/Pakketadvies+2007.pdf) besteedde het ZiNL aandacht aan de zorg voor transseksuelen. Hieruit is op te maken dat het ZiNL vindt dat diagnostiek en behandeling moet worden uitgevoerd conform de internationale richtlijnen voor de behandeling en begeleiding van transseksuelen van de HBIGDA / WPATH (2001) [...].

7. WPATH heeft sindsdien echter verduidelijkt dat de medische noodzakelijkheid van laser regio's bepaald worden o.b.v. wat de arts nodig acht ter bestrijding van dysforie ([link](https://s3.amazonaws.com/amo_hub_content/Association140/files/Letter%20Re_Medical%20Necessity%20of%20Electrolysis_7-15-15.pdf)), al heeft ZiNL deze update sindsdien niet meer in hun standpunten laten reflecteren.

8. Conclusie: als de verzekeraars hun eigen regels en richtlijnen consistent volgen, dan dient dekking voor laser ontharing voor romp/ledematen af te hangen van het oordeel van de medisch specialist.


Potentiele tegenargumenten:

1. [Bzv 2.4](https://wetten.overheid.nl/jci1.3:c:BWBR0018492&hoofdstuk=2&paragraaf=1&artikel=2.4&z=2020-01-01&g=2020-01-01) lid 1b noemt expliciet dekking voor "primaire geslachtskenmerken bij een vastgestelde transseksualiteit", maar noemt niet over secundaire geslachtskenmerken.
  - Dit is niet te interpreteren als dat er geen dekking voor secundaire geslachtskenmerken hoort te zijn, een standpunt dat ook ZiNL deelt door dekking te erkennen voor ontharing van het gelaat en de schaamregio.
2. Voldoet ontharing romp/ledematen aan bovenstaand criterium 'en de afwijking zodanig is dat deze als ernstig kan worden aangemerkt'?
  - Onze positie: dit oordeel kan niet over één kam gescheerd worden, en dient op individuele basis beoordeeld te worden door de medisch specialist.
